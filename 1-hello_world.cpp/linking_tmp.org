
** عمليه الLinking
البرنامج عادة بيتكوّن من كذا جزء منفصل، وساعات الأجزاء دي مش بتبقي مكتوبه كلها من نفس الشخص، بل ممكن اشخاص مختلفه تكتبها.
مثلًا، برنامج "Hello, World!" بيتكوّن من الجزء اللي إحنا كتبناه، زائد أجزاء تانية من مكتبة ال C++ standard library.

الأجزاء المنفصلة دي (اللي أحيانًا بنسميها Modules أو Translation Units) لازم تتترجم كل واحدة لوحدها،
وبعد كده تتربط ببعض علشان تكوّن برنامج قابل للتنفيذ (Executable Program).
البرنامج اللي بيقوم بربط الأجزاء دي اسمه Linker.

الـ Linker بيطلع حاجة اسمها ملف تنفيذي (Executable File)، وعلى ويندوز بيكون غالبًا اسمه بينتهي بـ .exe.

خد بالك إن الكود اللي طالع بعد الترجمة (Object Code) وكمان الملفات التنفيذية مش بتمشي على كل الأنظمة.
يعني لو عملت compile لكود على جهاز Windows، هتاخد كود مخصوص للويندوز، ومش هيشتغل على جهاز Linux.

[[../images/linking.png]]

المكتبة (Library) ببساطة هي شوية كود – غالبًا مكتوبه من ناس تانية – وإحنا بنستخدمها عن طريق declarations موجودة في ملف إحنا بنستورد منه.

ال Declaration هو جملة في البرنامج بتحدد إزاي نقدر نستخدم جزء معيّن من الكود.
وهنشرح الكلام دا بالتفصيل في محاضرات متقدمه.
